---
layout: post
title: Usertest 1
---

## Waarom was het onderzoek nodig?
Ons concept was onderbouwd door voldoende onderzoek, maak time tracking fysiek om te zorgen dat je het minder snel vergeet. We hadden verschillende manieren gebrainstormd om een fysieke vorm van timetracking uit te voeren maar geen idee of dit werkte in de praktijk.


Het onderzoek was nodig omdat we het risico liepen om een product door te ontwikkelen wat vanuit de verkeerde grondbeginsel is gestart. Laat in het traject de kern van je product om te gooien is niet te doen.


## Wat was het doel van het onderzoek?
Het doel van het onderzoek was kijken of we met onze oplossing de juiste richting insloegen.


## Welke methode?
Voor het onderzoek hebben we een zo basic mogelijk product ontworpen om de essentie van ons concept te testen.  Dit zag er als volgt uit:


In ons concept beschouwen we taken als fysieke dingen. In een softwarebedrijf worden taken beschreven door tickets.


Een programmeur werkt aan verschillende projecten en binnen een project aan meerdere ticket. Omdat we ons eerst wilden focussen op het fysieke aspect, hebben we alleen het tracken getest.


Tijd tracken werd tijdens het onderzoek gesimuleerd door een blokje op het platform te leggen.


Elk blokje, geel wit en bruin, symboliseerde een ander project. Een blokje dat contact maakte met het platform symboliseerde een project waarbij de tijd werd getrackt.


Uiteindelijk is het doel om tickets te tracken, niet alleen projecten. Om tickets te kunnen tracken is er echter nog wel een tussenstap nodig. Elk blokje moet ingesteld kunnen worden op een ticket. Dit leek ons echter te uitgebreid voor een eerste test en daarom hebben we een basisversie getest. Om te zorgen dat blokjes niet op tickets ingesteld hoefden te worden hebben we de testpersoon gevraagd om projecten te tracken in plaats van tickets.


## Welke metingen zijn er verricht?
We hebben de testpersoon gevraagd om 2 werkdagen lang ons prototype te gebruiken. Voor het onderzoek was het belangrijk dat we de testpersoon er niet aan herinnerden om de time tracking te gebruiken. 
Wij mochten er tijdens het testtraject dus niet bijzijn, de testpersoon moest uit zichzelf time tracking gebruiken. Een cruciaal element van dit onderzoek was namelijk om te kijken of de testpersoon deze vorm van timetracking niet zou vergeten.


Na het gebruik van het prototype werd de testpersoon ondervraagd over het gebruik.


## Welke deelnemers vraag je en hoeveel?
We hebben dit experiment nog maar bij 1 persoon uitgevoerd. In deze fase konden we alleen nog maar mensen testen die aan verschillende projecten werken aangezien we nog niks hadden verzonnen om tickets aan blokken toe te wijzen.


Op het moment van testen was dit bij ons bedrijf maar 1 persoon. Dit is te weinig om betrouwbare data uit te halen. Daarom hebben we dit experiment gebruikt puur om te kijken of het nodig was om een vervolgonderzoek te ontwikkelen.


## Wat zijn de resultaten uit het onderzoek?
- Het fysieke aspect is een goede geheugensteun. Het komt voor dat taken uitgevoerd worden waarbij veel gewacht moet worden. Tijdens het wachten werkt de gebruiker aan een andere taak. Doordat beide taken getracked worden en dit fysiek is, wordt de gebruiker herinnerd aan de eerste taak.
- De testpersoon heeft het timetracking de volle 2 werkdagen volgehouden en wilde dit de komende week ook gebruiken omdat het diende als een goede geheugensteun.
- De huidige implementatie houdt geen rekeningen met wisselende werkplekken. Als de gebruiker thuis werkt kan hij momenteel geen tijd bijhouden.
- Het komt vaak voor dat de gebruiker zijn werkplek verlaat. Tijdens het halen van koffie of bij het beantwoorden van vragen is de gebruiker niet bezig met zijn taak dus hoeft er niet getrackt te worden. Tijdens de usertest nam de gebruiker zijn huidige blokje mee. Zodra hij weer aan het werk kon, kon de testpersoon aan het blokje zien waar hij ookalweer mee bezig was.
- Er zit nog geen planning in de tickets verwerkt. De gebruiker wil graag een niet-opdringerige manier om te weten waar hij mee bezig zou moeten zijn. Deze aanduiding kan gebaseerd worden op prioriteit of op planning.
